12 sromEs FRoM CICERO.

III.—PIETY REWARDED.

Deorum immortalium iudicia solent in scholis proferre
de morte, nec vero ea fingere ipsi, sed Herodoto auctore,
aliisque pluribus. Primum Argiae sacerdotis Cleobis et
Biton filii praedicantur. Nota fabula est. Cum enim

sillam ad sollemne et statum sacrificium curru vehi ius
esset satis longe ab oppido ad fanum, morarenturque
iumenta: tunc iuvenes ei, quos modo nominavi, veste
posita, corpora oleo perunxerunt, ad iugum accesserunt.
Ita sacerdos advecta in fanum, cum currus esset ductus a

10 filiis, precata a dea dicitur, ut illis praemium daret pro
pietate, quod maximum homini dari posset a deo: post
epulatos cum matre adolescentes somno se dedjsse: mane
inventos esse mortuos.

IV.—THE END JUSTIFIES THE MEANS.

C. Marius cum a spe consulatus longe abesset, et iam
septimum annum post praeturam iaceret, neque petiturus
umquam consulatum videretur, Q. Metellum cuius legatus
erat, summum virum et civem, cum ab eo, imperatore

5suo, Romam missus esset, apud populum Romanum
criminatus est, ‘bellum illum ducere,· si se consulem
fecissent, brevi tempore aut vivum aut mortuum Iugur-
tham se in potestatem populi Romani redacturum '.
Itaque factus est ille quidem consul, sed a fide iustitiaque

10 discessit, qui optimum et gravissimum civem, cuius
legatus et a quo missus esset, in invidiam falso crimine
adduxerit.

V.-ANECDOTE OF SOPHOCLES.

Sophocles ad summam senectutem tragoedias fecit:
quod propter studium cum rem neglegere familiarem

